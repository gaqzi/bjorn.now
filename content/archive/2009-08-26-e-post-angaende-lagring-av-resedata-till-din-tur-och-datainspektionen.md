---
aliases: ["/blog/2009/08/e-post-angaende-lagring-av-resedata-till-din-tur-och-datainspektionen", "/blog/2009/08/26/e-post-angaende-lagring-av-resedata-till-din-tur-och-datainspektionen"]

archived: true
authors: ['björn']
comments: true
date: 2009-08-26 17:31:00+00:00
layout: post
slug: e-post-angaende-lagring-av-resedata-till-din-tur-och-datainspektionen
title: E-post angående lagring av resedata till Din Tur och Datainspektionen
language: sv
wordpress_id: 10
categories:
- Svenska inlägg
tags:
- bodströmsamhället
- datainspektionen
- din-tur
- piratpartiet
---



I mitt blogginlägg [Övervakad av Din Tur](http://sanitarium.se/blog/2009/08/overvakad-av-dintur/) så nämner jag att jag ska skriva brev till dem och Datainspektionen och höra hur det egentligen står till med lagringen av resedata. I fallet Datainspektionen så tror jag inte så mycket kommer hända, och ej heller Din Tur om jag ska vara helt ärlig – aldrig tidigare fått något svar på brev jag skickat dit. Men här är de i originalutförande som de gick iväg idag till båda parter.

När/om jag får något svar så lägger jag upp det här!

Uppdatering 2009-09-18:

Fortfarande inget svar från Din Tur, tog och skickade en påminnelse idag. Om jag inte fått något svar nästa måndag så tar jag och börjar skicka runt mina funderingar till [de som äger Din Tur](http://dintur.se/sidor.asp?l=485&p=521) istället.

Uppdatering 2009-09-02:

Inte fått något svar från Din Tur, till och med kollat spam-mappen. :) Även uppdaterat brevet till Din Tur då jag märkte att jag blandat ihop Västtur och Datainspektionen på hur länge resedata borde kunna sparas. Nästa vecka skickar jag en påminnelse.

Uppdatering 2009-08-27:

Svar från Datainspektionen


### Din Tur




<blockquote>Hej!

Jag har en fundering över hur länge ni egentligen sparar resedata för oss som reser med er och har ett busskort. Jag har själv inte rest med mitt busskort på snart 11 månader hos er och upptäckte sist jag skulle åka att mitt busskort var trasigt och därför gick jag in på Navet i Sundvall för att skaffa ett nytt.

Väl där så hjälper en av de som jobbar mej med att få ett nytt kort, hon frågar lite kontrollfrågor för att se att det verkligen är mitt kort. Vilket bland annat innefattade att fråga när jag reste senast, vilket visade sej vara i slutet av oktober i förra året till Härnösand.

Att ni nästan 11 månader efter min resa fortfarande har lagrat att jag åkte någonstans finner jag ytterst oroande och därför skulle jag verkligen vilja veta hur länge ni egentligen sparar resedata som är direkt hänförbart till mej som individ. Anonymiserad data är väl ändå en sak, men direkt kopplat till en person? Förstår ni hur pass grovt integritetskränkande det är?

Jag noterar att Västtrafik tycker att 60-90 dagar ska vara en rimlig tid att spara den här typen av uppgifter. Nu finns det inte någon lagstiftning om det här, men jag hoppas verkligen att ni på Din Tur tar tillfället i akt, visar framfötterna och börjar rensa/anonymisera er resedata inom den här intervallen, eller ännu tidigare! ([http://www.idg.se/2.1085/1.239844/datainspektionen-kraver-rensning-av-reseuppgifter](http://www.idg.se/2.1085/1.239844/datainspektionen-kraver-rensning-av-reseuppgifter) — [http://www.datainspektionen.se/press/nyheter/datainspektionen-begar-lagreglering-om-hur-lange-kollektivtrafiken-far-lagra-reseuppgifter/](http://www.datainspektionen.se/press/nyheter/datainspektionen-begar-lagreglering-om-hur-lange-kollektivtrafiken-far-lagra-reseuppgifter/))

Med vänliga hälsningar,
Björn Andersson</blockquote>




### Datainspektionen




<blockquote>Hej!

Jag såg [ert pressmeddelande](http://www.datainspektionen.se/press/nyheter/datainspektionen-begar-lagreglering-om-hur-lange-kollektivtrafiken-far-lagra-reseuppgifter/) där ni kräver lagreglering på hur länge resebolag ska få lagra resedata om sina kunder i sina databaser. Det här tycker jag personligen är en jättebra sak och tyvärr så har jag märkt av hur länge vissa bolag tyvärr lagrar uppgifter.

Av en ren händelse så behövde jag prata med Din Tur i Sundsvall i början av veckan då mitt busskort hade gått sönder. Hade inte rest på det på länge då jag varit borta från Sundsvall/Västernorrland och en av de kontrollfrågorna som hon på Din Tur frågade var när jag sist rest med dem, jag hade inget minne eftersom det var så länge sedan. Gissade någon gång 2007. Men då berättade hon att det minsann va i slutet av oktober 2008 och det var till Härnösand.

Så nästan 11 månader sedan så reste jag med Din Tur och de vet precis vart jag har åkt, otroligt skrämmande. Jag förstår att ni antagligen inte lägger så mycket tid på det här i nuläget i väntan på en lagändring, men jag skulle i vilket fall vilja lyfta fram att även Din Tur lagrar trafikdata som är direkt hänförbart till en person otroligt länge.

Tack på förhand och ha’re gott,
Björn Andersson</blockquote>




#### Svar från Datainspektionen 




<blockquote>Hej Björn.

Vi kommer f n inte att inleda någon tillsyn mot Din Tur i Sundsvall, men noterar informationen för eventuella framtida ärenden.

Med vänlig hälsning

Annika Palm

Jurist, Datainspektionen

www.datainspektionen.se</blockquote>


Dvs ingenting oväntat här. :)
