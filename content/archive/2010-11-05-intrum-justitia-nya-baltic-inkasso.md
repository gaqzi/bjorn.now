---
aliases: ["/blog/2010/11/intrum-justitia-nya-baltic-inkasso", "/blog/2010/11/05/intrum-justitia-nya-baltic-inkasso"]

archived: true
authors: ['björn']
comments: true
date: 2010-11-05 22:55:46+00:00
slug: intrum-justitia-nya-baltic-inkasso
title: Intrum Justitia, nya Baltic Inkasso?
language: sv
wordpress_id: 265
categories:
- Svenska inlägg
---



2009 i samband med "The Pirate Bay"-rättegången så bestämde en kompis och jag att det var på plats att [brokep] borde få sej en fanclub. Kompetent och duktig på att prata, och så klart att målsägarsidan tyckte att de här "grabbarna" inte hade några som backade upp dem, vilket vi ju inte tyckte va helt rätt att säga.

[![brokep warhol](http://sanitarium.se/files/uploads/2010/11/brokep-warhol-top-image-2-300x80.png)](http://sanitarium.se/files/uploads/2010/11/brokep-warhol-top-image-2.png)

Så vi registrerade domänen BROKEPFANCLUB.ORG och satte upp den, tyvärr som så många andra projekt så jobbade vi en kväll med det och sen blev det inte mycket mer. Ett problem vi hade var att vi behövde få upp den på internet och vi tyckte att köra en Wordpress-blogg är ju enkelt och bra, men vi hade inte tillgång till något utrymme som räckte till för det just då. Så vi registrerade ett konto hos one.com, och betalade för ett år och tänkte inte så mycket mer på det.

I början av 2010 så fick jag en faktura från one.com för domänen och webbhotellskontot, eftersom den första fakturan hamnat i SPAM-korgen så hade jag missat den och inte sagt upp [avtalet][avtal-one] i tid så hade jag förbundit mej att ha webbhotellet kvar hos dem i ett år till. Visst, så går det ibland, inget att bråka om. Men jag märkte att fakturan var på två saker, domännamn och webbhotell, så jag bestred domännamnet och bad dem ta bort det och pekade på [avtalet][avtal-one] och sa att det inte fanns fog för det. Tänkte att jag får ta att jag inte sa upp det avtalsenligt, men då så ska jag bara betala det som det står i avtalet med.

Jag fick aldrig något svar från one.com och fick efter ett tag en påminnelse till, men eftersom jag redan bestritt den summan så lät jag det bara bero. Tänkte inte så mycket mer på det tills den dagen då jag fick ett kravbrev från [Intrum Justitia], ni vet, den lagliga världens motsvarighet till motorcykelgäng. Betala, annars jävlar...

Ett argt samtal från mej till Intrum där jag skäller ut den stackars tjejen i andra änden så säger hon att de ska de kolla upp allt, eftersom jag endast skulle betala webbhotell och inget annat. Jag ursäktade mitt beteende till henne när jag väl lugnade ner mej, inte hennes fel och hon får säkert alldeles för mycket otrevliga personer som det är i telefon. 

Efter några veckor så får jag ett nytt brev från Intrum där det står: 

> Enligt telefonsamtal med vår kundservice har du bestritt att du beställt domän utan endast webbhotell.
> Denna fordran avser just webbhotell för adressen BROKEPFANCLUB.ORG som står som obetalt. Emotser omgående besked om bestridan riktas mot One.com och webbhotellsabbonnemanget eller betalning enligt nedan.

Okej tänker jag och ringer upp igen, får prata med en ny tjej som jag försöker förklara att om det nu är så att fakturan endast är på webbhotellet hur har då inte summan kunnat förändras från originalfakturan? (Bortsett från alla avgifter som Intrum lagt på då) Försöker även få henne att TITTA på fakturan, men det är inte möjligt för hon har inte tillgång till det i sina system. Det slutar med att jag skriver ner det jag sagt till henne och skickar in fakturorna via e-post till dem. 

Det vidarebefordras därefter direkt till one.com utan att passera någon hos Intrum, åtminstone så verkar det så när jag i nästa brev från Intrum får:

> One.com låter härmed meddela att då de hanterar både webbhotellet samt domänen ska även domänavgiften betalas. 
> Kravet vidhålls i sin helhet och vi emotser betalning omgående.

Förvirrad över den logiken ringer jag återigen Intrum och undrar *var* de har *stöd* för det uttalandet i det avtalet vi har med varandra och om de skulle kunna vara snälla att peka ut det. Nästa brev lyder:

> Med anledning av din invändan meddelar One.com att du kan läsa i deras affärsvillkor angående domänavgiften under punkt 2. Domän "Vid utgående av varje registreringsperiod fakturerar One.com kunden årsavgiften för domänen så tillvida inget annat framgår." Vi emotser din betalning enligt nedan senast 100610.

Så, om jag inte sagt upp domännamnet så kommer det faktureras? Klart, få se nu, jag sa upp domännamnet när jag bestred den första fakturan. Check. Läser igenom avtalet för att se om jag måste säga upp domännamnet en viss tid i förväg, hittar inget. Läser runt på deras hemsida för HUR man säger upp domännamnet, men hittar inget. Det står inget i avtalet om att jag *får* säga upp domänen, betyder det att jag är dömd att betala den tills jag dör nu?

[![](http://sanitarium.se/files/uploads/2010/11/cussing-150x150.png)](http://sanitarium.se/files/uploads/2010/11/cussing.png)

Vid det här laget så har jag börjat bli riktigt arg på Intrum Justitia och one.com, något känns fel här. Så jag börjar gräva runt i vad som gäller för en registrar för .ORG och det visar sej att i [ICANN Registrar Accreditation Agreement][icann] avsnitt 3.7.5 så står det:

> At the conclusion of the registration period, failure by or on behalf of the Registered Name Holder to consent that the registration be renewed within the time specified in a second notice or reminder shall, in the absence of extenuating circumstances, result in cancellation of the registration by the end of the auto-renew grace period (although Registrar may choose to cancel the name earlier).

Lite längre ner i avtalet, punkt 3.7.5.5 så står det:

> If Registrar operates a website for domain name registration or renewal, details of Registrar's deletion and auto-renewal policies must be clearly displayed on the website.

Verkar inte som att one.com lever upp till det här avtalet som de [skrivit under](http://www.icann.org/en/registrars/accredited-list.html). Vilket är lustigt eftersom de har råkat i problem med .SE-domänen för samma sak, [registrerat domäner utan kundens tillåtelse.](http://www.idg.se/2.1085/1.339619/onecom-stangs-av-fran-se-domanen)

Så utan mitt medgivande så *får inte* one.com återregistrera min domän, intressant att de hoppade över den detaljen. Jag använde formuläret hos [ICANN] för att berätta om mitt ärende, fick reda på att de skulle vidarebefordra det till one.com och så hände det inte något mer med det.

Tillsammans med texten från ICANN och en följande text från [Datainspektionens hemsida][di-inkasso], sida 13-14, så börjar jag känna mej rätt säker på att jag har rätt i sak.

> **Kontroll av fordran**  
> En inkassoåtgärd bör inte vidtas om det finns sannolika skäl för att en fordran inte är lagligen grundad (8 § inkassolagen). Det är inte god inkassosed att vidta en inkassoåtgärd om det framgår av handlingarna som lämnats till inkassoombudet eller av invändningar från gäldenären att fordran saknar laga grund.  

Jag är ju ingen jurist, så jag är osäker på om det inte är avtalsenligt kan räknas in som lagligt eller inte, men nästa stycke tycker jag passar in alldeles perfekt i mitt ärende:  

> **Undersökningsplikt m.m.**  
> God inkassosed innebär bl.a. att om gäldenären invänder mot ett inkassokrav ska inkassoombudet snarast möjligt undersöka om invändningen har fog för sig, dels med hänsyn till 8 § inkassolagen, dels för att kunna lämna råd till borgenären om vidare åtgärder.

Så jag struntar i de påminnelserna jag får från Intrum och får snart en fordran från Kronofogden, så jag sammanställer det jag har och skickar in [min bestridan.][bestridan]

Jag fick två veckor på mej att skicka in min bestridan, men efter att inte ha fått svar på tre veckor så börjar jag undra vad som egentligen står på. Så måndagen efter valet, mer än en månad efter jag skickade in mitt svar, så får jag ner i brevlådan ett svar från Kronofogden:

> BESLUT:  
> Målet avskrivs.  
> SKÄL  
> Sökande har inte inom förelagd tid begärt att målet skall överlämnas till tingsrätt. Målet skall därför skrivas av från vidare handläggning från kronofogdemyndigheten.  

Det brevet gjorde den dagen för mej!
[![](http://sanitarium.se/files/uploads/2010/11/excellent-150x150.jpg)](http://sanitarium.se/files/uploads/2010/11/excellent.jpg)

Men nu har vi en sak kvar i det här ärendet, Intrum Justitia, de som hela tiden bara flyttat över allt på one.com och inte gjort mer än att skicka brev mellan oss. Från vad jag läste hos Datainspektionen så borde det ju inte vara riktigt rätt, och det faktumet att de lät bli att gå vidare i ärendet när de faktiskt var tvungna att läsa igenom avtalet och mitt svar, tycker jag pekar på att de faktiskt inte gjort det grundarbetet som inkassolagen kräver. Jag menar, Intrum har ju ändå ett rykte för att aldrig ge sej, så varför skulle de ge sej om de hade rätt i sak och kunde få ut pengarna genom Tingsrätten?

Så därför har jag samtidigt som den här bloggposten författat ett brev till [Datainspektionen][di], som är [tillsynsmyndighet för inkassobolag][di-inkassodel], med alla fakturor, indrivningspapper och den bestridan som jag skickade till fogden. 

Det ska bli kul att höra från Datainspektionen, men någonstans så undrar jag hur många det är som åker på att få betala sånt här i onödan. Man påpekar till Intrum att de säger fel saker, men de säger att jag har fel, och sedan vågar man inte driva det vidare. Min originalfaktura var på 260kr, vilket för min del är en liten summa, men jag är principfast och är villig att gå hela vägen vägen när jag inte finner bevisning för att jag har fel.

**Uppdaterat 2010-11-26:** [Svaret från Datainspektionen](/blog/2010/11/svar-fran-datainspektionen-om-intrum-justitia/)

[brokep]:http://blog.brokep.com/
[icann]:http://www.icann.org/en/registrars/ra-agreement-21may09-en.htm#3.7.5
[di-inkasso]:http://www.datainspektionen.se/Documents/faktabroschyr-allmannarad-inkasso.pdf
[bestridan]:https://docs.google.com/document/d/1vSyQs5jWkx40BOziG1J9V2aEOEgIqGFUeC03wkKiJPM/edit?hl=sv&authkey;=CM2oo6II
[avtal-one]:/files/Bilaga-1-one-terms.pdf
[Intrum Justitia]:http://www.intrum.com/sv/index.asp
[ICANN]:https://secure.wikimedia.org/wikipedia/sv/wiki/ICANN
[di-inkassodel]:http://www.datainspektionen.se/lagar-och-regler/inkassolagen/
[di]:http://www.datainspektionen.se/
