---
aliases: ["/blog/2010/07/lyft-sundsvall-se", "/blog/2010/07/17/lyft-sundsvall-se"]

archived: true
author: björn
comments: true
date: 2010-07-17 21:26:48+00:00
layout: post
slug: lyft-sundsvall-se
title: LyftSundsvall.se
language: sv
wordpress_id: 182
categories:
- Svenska inlägg
tags:
- folkpartiet
- politik
- sociala-medier
- sundsvall
---



[Lyft Sundsvall][ly-su] är en hemsida av [Folkpartiet i Sundsvall][fp-sundsvall] som är tänkt att ta in förslag från allmänheten för att skapa Folkpartiets lokala valprogram i höst.

> – Vi vill få Sundsvallsborna att berätta om sina idéer, som sedan förhoppningsvis ska leda till kommunens tjockaste valprogram, säger partiets gruppledare [Lars Persson.][st]

Det här är en underbar idé som jag stödjer helhjärtat, men det känns lite tråkigt att det verkar som sidan tog och självdog efter bara tre veckor. Jag är också lite fundersam runt konceptet, hur är det tänkt att vi som besöker sidan ska jobba med den? Jag tycker inte det känns helt uppenbart hur man ska lämna förslag, är tanken att man ska skapa ett konto och sedan göra en ny bloggpost? Eller ska man [lägga kommentarer][kommentar] på ett annat inlägg?

[Det senaste inlägget][senaste-inlägg] är från den 4:e juni och består utav en mening. Jag följer inte den lokala politiken i Sundsvall speciellt noga och blir självklart nyfiken på varför Folkpartiet föreslår att Sundsvall och Timrås kommun ska slås samman. Så jag lämnade den 11:e juni en fråga på det inlägget. Idag, *den 17:e juli*, har jag *fortfarande* inte fått ett svar på min fråga och kommentaren har inte ens blivit godkänd.




![Min fråga/kommentar hos LyftSundsvall.se](/files/uploads/2010/07/Screen-shot-2010-07-17-at-8.00.35-PM.png)


Min fråga/kommentar hos LyftSundsvall






Då Folkpartiet startade sidan med rätt uppmärksamhet i den [lokala][st] [pressen][dagbladet] så tycker jag det är lite tråkigt att den redan är förpassad till historien. Jag tycker att det va ett jättebra initiativ där jag hoppades kunna följa en löpande diskussion om vad de vill göra i Sundsvall. Istället så blev det en fåordig megafon som inte gav mej som kommuninvånare någonting alls.

Det är enkelt att klaga och jag vill därför komma med några förslag till Folkpartiet och LyftSundsvall.se:

* Skapa en sida om hur ni vill att vi ska lämna förslag
* Aktivera [Disqus](http://disqus.com/) för kommentarer (okej, erkänner villigt att det här en personlig preferens. Jag älskar att kommentera via Disqus för de har så många funktioner för att göra det lättare att följa upp senare. Jag kommenterar på ett inlägg och glömmer oftast bort att kolla vad som hände med kommentaren efter någon timme)
* När ni skriver ett inlägg så länka och förklara varför ni vill göra något. Om ni bara vill skriva en mening så föreslår jag Twitter, det är vad det är till för. Det hade räckt med ett par meningar med varför ni vill slå samman Sundsvall och Timrås kommun och sedan en länk till förslaget i helhet. Då hade jag kunnat bilda mej en uppfattning i frågan.
* Skriv gärna några förslag själva och schemalägg dem för publicering, det blir mycket lättare att se till att det verkar som att något händer. Och fler inlägg är fler potentiella diskussioner. 
* **Tillägg**: Kolla på [Etherpad], kan vara ett grymt bra verktyg för att samla ihop kunskap/förslag med många parter. T ex om ni gjorde ett blogginlägg per förslag och slängde in det inlägget i en [padda], och därefter skulle personer kunna lägga in sina ändringar där enkelt. Potential att bli lite rörigt men också potential för att bli riktigt bra. 

Aja, återigen visar det sej att en satsning på den sociala webben inte ens klarar av att hålla sej aktiv i en månad utan att organisationen tappar intresse. Vi syns på torget i höst när jag frågar ut er på plats om varför jag borde rösta på er i kommunvalet, då [mitt alternativ] inte ställer upp där, synd bara när ni kunnat få så mycket mer uppmärksamhet.

**Uppdatering 2010-09-04:** I mitten av Augusti stängdes [LyftSundsvall.se][ly-su] ner och jag hade då ännu inte fått min kommentar varken publicerad eller besvarad, samma historia för de pingbacks som det här inlägget genererade.

[ly-su]:http://lyftsundsvall.se/
[fp-sundsvall]:http://www.folkpartiet.se/Folkpartiet-nara-dig/Vasternorrlands-lan/Kommuner/Sundsvall/
[st]:http://st.nu/start/sundsvall/1.2034613-folket-ska-lyfta-folkpartiet
[dagbladet]:http://dagbladet.se/nyheter/sundsvall/1.2033638-folkpartiet-tar-valjarna-till-hjalp-med-valprogrammet
[senaste-inlägg]:http://lyftsundsvall.se/2010/06/norrlands-storsta-stad/
[min-kommentar-bild]:http://sanitarium.se/files/uploads/2010/07/Screen-shot-2010-07-17-at-8.00.35-PM.png
[kommentar]:http://lyftsundsvall.se/2010/05/parboendegaranti/comment-page-1/#comment-15
[mitt alternativ]:http://piratpartiet.se/
[Etherpad]:http://etherpad.org/
[padda]:http://piratepad.net/cD4FXcIbfe
